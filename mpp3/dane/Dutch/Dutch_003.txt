Wikipedia wordt gepubliceerd onder een vrije licentie, waardoor de inhoud elders opnieuw te gebruiken is.

De website is eigendom van de Wikimedia Foundation; het is het oudste en bekendste project van deze organisatie.

Wikipedia is opgezet in de vorm van een wiki, hetgeen betekent dat elke inhoudelijke pagina door iedere bezoeker bewerkt kan worden.

Voor Wikipedia is een apart programma ontworpen.

De software, MediaWiki, is opensourcesoftware die ook gebruikt wordt door de andere projecten van de Wikimedia Foundation en door talloze andere projecten en bedrijven.