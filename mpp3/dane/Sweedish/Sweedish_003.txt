Wikipedia är (2020) rankad som världens trettonde och Sveriges åttonde mest besökta webbplats enligt Alexa.

[1] Wikipedia drivs av den icke-vinstinriktade stiftelsen Wikimedia Foundation med stöd av privata donatorer.

Projektet bygger på wikiprogramvaran Mediawiki, som är uteslutande fri och har öppen källkod.

Wikipedia grundades 15 januari 2001 av internetentreprenören Jimmy Wales och filosofen Larry Sanger, båda knutna till Wales internetföretag Bomis.

De hade under år 2000 försökt starta uppslagsverket Nupedia, vilket dock begränsades av strikta krav på skribenterna.