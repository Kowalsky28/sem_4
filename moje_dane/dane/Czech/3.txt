Podrobnější informace naleznete v článcích Spor o užití slova Česko a Státní symboly České republiky.
Oficiálním názvem státu podle ústavy je Česká republika; jednoslovný název Česko[22][23][24][25][26][27] se v ústavě nevyskytuje (stejně jako se v ní nevyskytovalo Československo – zeměpisný název nemusí být nutně součástí ústavy),[28] je však součástí oficiální databáze OSN coby jednoslovný název státu. V květnu 2016 vláda oficiálně schválila též překlady zeměpisného názvu Česko do angličtiny (Czechia) a dalších světových jazyků (fr. Tchéquie, šp. Chequia atd.).[29]


Svatováclavská koruna z českých korunovačních klenotů je čtvrtá nejstarší v Evropě
Státní symboly České republiky jsou velký a malý státní znak, státní vlajka (republika po rozpadu federace převzala i původní vlajku Československa, jelikož Slovensko nemělo zájem tuto vlajku použít), standarta prezidenta, státní pečeť, státní barvy a státní hymna Kde domov můj. Státní symboly poukazují na tradice historických zemí (znak),[30] husitského hnutí (heslo na prezidentské standartě), národního obrození (hymna) a Československa (vlajka).[15]

Vývoj chápání výrazu Česko
Část veřejnosti slovo Česko odmítá zejména pro nezvyk. Jiní považují tento výraz za nevhodný pro obyvatele Moravy a Slezska.[31] Užití a význam tohoto slova v historii kolísaly.


Kraje a historické země – zeleně Čechy, modře Morava, okrově Slezsko

Pražský hrad
První užití výrazu Česko je doloženo v roce 1704 jako zeměpisné označení zahrnující všechny České země.[32] Naopak v roce 1777 bylo užito jako synonymum ke slovu Čechy: „tak widjme při zemjch německých Cžesko, Morawu, rakauské Slezsko…“.[33]

V době národního obrození se používaly i tvary češský a Češsko odvozené ze základu „Čechy“. Nesprávně se v té době užíval i tvar čechský. Vliv na vypadnutí jednoho „s“ z termínu měla také jazyková úspornost.[34]
